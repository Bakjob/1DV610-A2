1. Generell reflektion till att börja med: Den första versionen av detta program var något jag gjorde först bara för att få upp något. Men när jag skulle sätta mig och skriva denna reflektion kom jag verkligen på hur dålig kod jag skrev. Det var typ 600 rader med endast if-satser. Vilket inte alls håller sig till "clean code" bokens standarder. Jag tänkte då igenom hur jag kan slippa så mycket jag kan att skriva så många if satser och så mycket upprepande kod. Så jag fick skriva om alltihop, men det gjorde jag rätt i. Det kortades ner med runt 80% och jag fick plats att lägga in fler funktioner som kunde göra mer saker. Dessutom är det otroligt mycket lättare att vidarutveckla denna modul om det skulle behövad. Om du är intresserad kan du gå tillbaka i mina commits så får du se den hemska koden jag hade innan. Inte kul att jobba med var den.

2. Betydelsen av intention-revealing namn: En av de mest fundamentala delarna i kapitel 2 handlar om att använda intention-revealing namn. Att ge variabler, funktioner och klasser namn som tydligt avslöjar deras syfte gör inte bara koden mer läsbar för andra, utan också för mig själv när jag återbesöker koden efter en tid. Ibland har jag dock märkt i andra projekt att jag faller på namn som bara är "tillräckligt bra", men reflektionen här är att alltid sträva efter tydlighet över snabbhet.

3. Små funktioner som gör en sak: Kapitel 3 betonar vikten av att skriva små, fokuserade funktioner som gör en sak väl. Detta är en princip jag verkligen håller med om, men som är svår att följa i praktiken, särskilt när man arbetar under tidspress. Det är lätt att fastnat i tanken att en funktion måste vara mer omfattande för att "komma undan med färre funktioner", men denna reflektion har hjälpt mig att inse att kodens enkelhet och underhållbarhet blir lidande om funktionerna blir för stora. Så jag gjorde mitt bästa för att lägga fokus på det i denna uppgift.

4. Abstraktion: Igen gjorde jag mitt bästa med att varje funktion endast skulle göra en enda sak var. Tror jag lyckats med det ganska så bra, det finns alltid förbättringar att göra. SÅ som att bryta ut alla kontrollsatser i de publika metoderna. Men det fick jag inte tid med. Annars är jag i stort sätt nöjd. Jag har tidigare ofta haft problem med att mina funktioner blir för långa och gör för mycket vilket gör att koden blir svår att läsa och underhålla. Det är något jag nu är mer medveten om och försöker förbättra genom att dela upp koden i mer logiska och separerade steg. Men det är fortfarande inte perfekt måste jag medge. Fick detta från kapitel 3.

5. Testbarhet: Genom att bryta ner min kod till mindre, mer fokuserade funktioner har jag inte bara förbättrat läsbarheten utan också gjort koden mer testbar. Mindre funktioner som gör en enda sak är lättare att testa isolerat, vilket bidrar till bättre testtäckning och mer robust kod. Dessutom, om något skulle behöva ändras i framtiden, är det nu enklare att hitta och justera en specifik funktion utan att påverka andra delar av programmet. Det har jag reflekterat mycket över här eftersom det inte bara förbättrar kvaliteten på koden i det nuvarande projektet, det är även bra för kommande projekt.

Bättre tester hade jag gärna velat utföra. Nu finns det även så pass många utfall av min kod så att testfilen skulle bli otroligt lång och jag har inte den tiden eller orken. Så det blev typ 10 random testfall per publik funktion. Det är inte så avancerad kod så det är säkert ok och allt fungerar säkert som det ska endå.

| Namn och förklaring    | Reflektion och regler från Clean Code |
| -------- | ------- |
| UnitConverter, mainklass namnet  | Inget att anmärka som fel här, den är korrekt namngedd utifrån boken. Den har ett "intention-revealing name". Det går att ta reda på vad den gör utifrån namnet. Sen kan unit betyda många olika saker men det är det som är poängen. Denna modul ska kunna konvertera mycket olika saker. Den är också ett "noun" UnitConverter. Den refererar till en "sak".   |
| validateNumber | Dennaa skulle man kunna göra argumentet för att de borde heta isNumber, för att visa  att det är ett booliskt värde som returneras. Men jag valde validate istället för is. Tänkte att det fortfarande passar bra.     |
| validateUnit    | Denna tycker jag faktiskt passar bättre som valitadeUnit istället för isUnit. Bara för att isUnit menar på att den kollar om värdet ÄR en unit. Men det hade förvirrat mer tycker jag. Den kollar om något är en unit, vad är en unit? Inte tydligt från namnet. Så jag tycker validate är bättre där.    |
| convert | i denna mainfunktion så tycker jag att jag har misslyckats med "Do one thing" denna metod ska endast konvertera värdet, men jag har även med felhantering i den vilekt är inkorrekt. Om jag hade mer tid så skulle jag bryta ut felhanteringen och lägga i en egen metod. Då kan man köra allt på en rad i convert metoden. Mycket snyggare och läsbart. |
| alla mina publika converter metoder | Jag tycker att dessa metoder är väl namngedda. Det är väldigt tydligt vad dessa gör. Jag funderade först på att döpa om dem till endast speed, temp, time osv men kom på att det inte var tydligt som användare av funktionen. Man kanske använder den som c.time(sakern man slänger in) då är det inte tydligt. timeConverter var bättre tyckte jag. |

| Metodnamn eller variabler              | Antal rader | Reflektion |
| :---------------- | :------: | :---- |
| Convert        |   30+   | Denna metod har jag redan skrivit om. Den ska inte behöva göra felhantering. (Do one thing). Det står ganska ofta i kapitel 3 att felhantering ska brytas ut. Det är gjort "halvdant" här. |
| conversionFactors           |   60+   | Det här är ingen metod men den är väldigt lång i mitt projekt. Det är här jag definerar värden man tar multiplicerat med inputvärdet (förrutom temp som kräver lite annan kod). Därmed namnet conversionFactors vilket är ett bra namn tycker jag. Den är dock alldeles för lång och krånglig att läsa. Men har svårt att se hur den skulle kunna brytas ur. Kanske i ett json dokument vid sidan om. Men jag ville ha allt i samma fil för enkelhetens skull. |
| Annat    |  -   | Alla andra funktioner var väldigt korta vilket jag är nöjd med. Skulle nog vilja bryta ut felhantering ur alla mina ...Converter metoder, möjligt att man inte behöver alla olika converter metoder, man kanske kan definera vilken sorts konvertering man vill göra i anropet. Annars är det just nu är det upprepning av kod i varje. Descriptive names - Ja. En kritik mot dem är som det står i boken i kapitel 3 under Triads delen. Det är inte jättebra design att användaren ska behöva lägga in 3 olika värden i sina anrop till metoderna. Det är mycket svårare att förstå än om man bara behöver lägga in ett argument. Men jag har inte en bra lösning på det så det är bara att gilla läget. "Have no side effects - kap 3" Jag hittar inga sidoeffekter som kan hända i min kod så detta följer jag. |

Mycket av detta hade givit mig större problem om koden var mer komplicerad. Jag höll det relativt simpelt så clean code var lätt att följa.